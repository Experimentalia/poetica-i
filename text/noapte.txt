### Noapte

E noapte devreme, sunt tot încordat
Asta e noaptea în care totul e dat
Noapte măreaţă, eşti neagră-ncurcat...
Stau şi aştept, să-mi iau ce-am de luat

Orele trec şi limba se mişcă
Minutele trec şi limba mă pişcă
Totul nu vine şi tot mi se mişcă
Orele trec şi limba-i morişcă

E noapte târziu, lumina se crapă
E becul de-afară, e tot plin de apă
Netrebnic şi calm, şi alb ca o ceapă
M-anunţă senin că nu mai sunt papă.
